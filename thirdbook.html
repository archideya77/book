<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
    <link rel="stylesheet" href="./style4.css" />
  </head>
  <body>
    <section>
      <header><a class="head-text" href="./index.html">Orqaga</a></header>
      <div class="container">
        <h2 class="text__title">
          O’tkir Hoshimov <br />
          <br />
          DAFTAR HOSHIYASIDAGI BITIKLAR
        </h2>
        <p class="text__subtitle">
          O’YLAR Tabiat. Jamiyat. Inson. “Tabiat gultoji” Kiyik och qolmaslik
          uchun ko’kat yeydi. Amma bir-birini o’ldirmaydi. Sher och qolmaslik
          uchun kiyikni yeydi. Ammo bir-birini o’ldirmaydi. Odam ko’katni ham
          yeydi. Kiyikni ham yeydi. Ko’ngil hushi uchun sherni ham o’ldiradi…
          Keyin.. urush qilib, bir-birining boshini yeydi… Darvinga e’tiroz
          Darvin ta’limoti noto’g’ri. Odam maymundan emas, maymun odamdan
          tarqagan. Oyog’i yerdan uzilmaganlar odam bo’lib qolgan. Oyog’I yerdan
          uzilganlar esa maymun bo’lib daraxtga chiqib ketgan… Bu jarayon hamon
          davom etmoqda… Eng aqlli jonivor Dunyoda eng aqlli jonivor-baliq!
          Birinchidan, soqov. Ikkinchidan, muttasil dumini likillatadi! Haqiqat
          Shu qadar shirinki, totib ko’rging keladi. Shu qadar achchiqki,
          tilingni kuydiradi! Qaldirg’och E’tibor berganmisiz: qaldirg’ochlar
          fayzsiz, noahil xonadonga hech qachon in qurmaydi. Goho qaldirg’och
          odamdan aqlliroqmikin, deb o’ylab qolaman. Atlantika okeani ustida
          Tepada bir ummon, pastda bir ummon, Ikki dengiz aro kechar lahzalar.
          Xayolga tolaman: men o’zi kimman? Ojiz va notavon zarra… alhazar!
          Oshkoralik Oshkoralik shunday daraxtki, uning mevasini eng avval
          chinqiroq maymunlar yeydi. Xavfli odam Yaxshigayam, yomongayam birdek
          yaxshi ko’rinishga urinadigan odam eng xavfli odamdir! Inson va
          shayton Ba’zilarga hayron qolasiz. Qilg’ilikni qilib qo’yadi-da,
          “bilmay qoldim, shayton yo’ldanurdi”, deydi... To’g’ri, odamzot qonida
          shayton vasvasasi aylanib yurishi-bor gap. Ammo.. Shunaqangi erkaklar
          borki, qirqta urg’ochi shaytonni bolalatib tashlaydi. Shunaqangi
          ayollar borki, qirqta erkak shaytonni aliment to’laydigan qilib
          qo’yadi... Hamma aybni shayton sho’rlikka to’nkayvermang! Ayol qalbi
          Ayol qalbi teskari magnitga o’xshaydi: yaqinlashsang-uzoqlashadi,
          uzoqlashsang-yaqinlashadi. Hushyor bo’ling Ayol sizni juda qattiq
          sevsa, hushyor bo’ling. Otashin muhabbat-rashkka, rashk-shubhaga,
          shubha-xudbinlikka, xudbinlik-dushmanlikka aylanishi mumkin. Go’dak
          isi Ayol go’dak isini birinchi farzandi tug’ilganidayoq his etadi.
          Erkak esa go’dak isi nimaligini nevarali bo’lganidan keyin
          anglaydi!... Biz-erkaklar doim kechikib yuramiz… Otalar va bolalar U
          oddiy odam edi. Hammolchilik qilardi. To’rt qiz, uch o’g’ilni oyoqqa
          turg’azdi. O’g’illarini uylantirdi. Qizlarini chiqardi. Hammasini
          uyli-joyli qildi. Ko’z yumayotganida “hammalaringdan mingdan-ming
          roziman”, dedi... Qarashsa, kafanligi yo’q ekan… Gumroh bandalar
          Odamlarga hayronsan. Ota-onasi tirikligida ikki og’iz shirin so’zni
          tekinga aytmaydi-da, ular o’lganidan keyin ming-ming pul sarflab,
          o’sha so’zlarni qabrtoshga yozdirib qo’yadi... Kulgi va yig’i Kulishni
          bilmaydigan odam-baxtsiz odam. Yig’lashni bilmaydigan odam esa ikki
          hissa baxtsiz! Asl aynimas Sopol tovog’ing sinsa, dod sol: kesakka
          aylanadi. Tilla idishing sinsa, parvo qilma: bahosi tushmaydi! Yuk
          ko’targan... “Yuk ko’targan odam yuzaga chiqadi”, deydilar... Chiqadi.
          Albatta chiqadi! Faqat yuk ko’targanni ko’tarib yuboradigan Qo’l
          bo’lsa bas! Baxtli va baxtsiz Baxtli odam xudbin bo’ladi: baxtsizlarga
          achinmaydi. Baxtsiz odam ham xudbin bo’ladi: baxtlilarga g’ayirligi
          keladi. Da’vo Donolik bilan nodonlik shu qadar yaqinki, odam donolikni
          qancha ko’p da’vo qilsa, shuncha nodon bo’ladi! “Bilimdon” “Ayol
          qavmini ipidan ignasigacha bilaman”, deysizmi? O-o-o, siz daho
          ekansiz! Aytingchi, sharqdan sekundiga besh-yetti metr tezlikda
          esayotgan shamol o’n daqiqadan keyin shimolga buriladimi, janubgami?
          Yarim soatdan keyin izg’iringa aylanadimi, bo’rongami?... Xudoning
          qudrati Tabiat shunaqangi qudratliki, hohlasa, gulshanning qoq
          o’rtasida sassiq alaf o’stiradi. Hohlasa, botqoqning qoq o’rtasida
          nilufarni gullatib qo’yadi... Laylak Ona yosh edi. Ona navjuvon edi.
          Bola g’or edi, bola go’dak edi... Kunlarning birida ona-bola qishloqqa
          –uzoq qarindoshlarinikiga boradigan bo’lishdi. Ona qaddini g’oz tutib,
          tez-tez yurib borar, bola esa alang-jalang qilib atrofdagi
          manzaralarni tomosha qilar edi. Qishloq guzarida yarmini yashin
          uchirib ketgan bahaybat chinor bor ekan. Bola daraxtni ko’rib
          angrayibqoldi: chinorning tarvaqaylab o’sgan shoxida supradek kattakon
          uya qorayib ko’rinar, uyada esa oyog’i, tumshug’i uzun bir qush turar
          edi. Bola mo’jiza ko’rgandek taqqa to’xtab qoldi. - Anavi nima, oyi?-
          dedi o’sha tomondan ko’z uzmay. - Laylak, o’g’lim, laylak!- ona
          o’g’lining boshini silab qo’ydi. - Yura qol, jonim. Bola hech qachon
          bunaqa qushni ko’rmagan edi. Qush negadir bir oyoqlab turardi. U yana
          to’xtab qoldi. - Nima u, oyi? –dedi tag’in chinor uchiga ko’z tikib.
          -Laylak, o’g’lim, laylak. Nimaga bir oyoqda turibdi? Ona kuldi: Bir
          oyog’i charchagandir-da. Yura qol, jonim. Bola hech qachon bunaqa
          qushni ko’rmagan edi. Qush negadir bo’ynini cho’zib tumshug’ini
          osmonga qaratib silkitar, shunda “tarak-tarak” degan ovoz eshitilardi.
          Bola tag’in to’xtab qoldi. - Nima o’zi u, oyi? Uning ko’zlarida
          quvonch bor edi. Hayrat bor edi. Ona shoshib turardi. Mingta yumushi
          bor edi. Hali shaharga qaytishi kerak. - Laylak dedim-ku, jinnivoy,-
          deb ohista egilib, o’g’lining yuzidan o’pdi. – senga salom
          beryapti-da. Ona yosh edi. Ona navjuvon edi. ... Oradan o’ttiz besh
          yil o’tdi. Bola yigit bo’ldi. Ona keksayib qoldi. Oyog’idan mador,
          ko’zidan nur ketdi. Kunlardan birida ona-bola ittifoqo yana o’sha
          qishloqqa borib qoldilar. Yigit qaddini g’oz tutib tez-tez yurib
          borar, ona esa toliqqan oyoqlarini, og’ir-og’ir ko’tarib bosgancha
          harsillab kelardi. Guzardagi yarmini yashin uchirib ketgan chinor hali
          ham bor ekan. Buni qarangki, chinorning tarvaqaylab o’sgan shoxida
          hamon supradek kattakon uya qorayib ko’rinar, uyada esa oyog’i,
          tumshug’i uzun laylak turardi. Yigit laylakka bir qarab qo’ydi-yu
          qadamini tezlatdi. Orqada kelayotgan ona nursizlanib qolgan ko’zlarini
          chinorga, chinor shoxida qorayib turgan uyaga tikdi. Shoxda osilib
          turgan narsa ko’ziga g’alati ko’rindi. - Anavi nima, o’g’lim? – dedi
          to’xtab. -Laylak, oyi, laylak! Ona yaxshi eshitmadi. Uch-to’rt qadam
          yurib yana to’xtab qoldi. Savatdek narsa ichida bir nima oqarib
          ko’rinyapti. Qiziq... - Nima, o’g’lim? – dedi ko’zlarini pirpiratib.
          O’gil taqqa to’xtadi. G’ashi keldi. O’zi shoshib turibdi: mingta ishi
          bor! Odam qariganidan keyin ezma bo’lib qolarkan-da! -Laylak! –dedi
          jerkib. –Laylak deyapman-ku, karmisiz! Shunday dedi-yu, jahl bilan
          tez-tez yurib ketdi. Nachora, yigit yosh, yigit navqiron. Uning
          yumushi ko’p. hali shaharga qaytishi kerak… Uning yumushi ko’p. hali
          shaharga qaytishi kerak… Uning g’or, go’dak bolalari bor… Tarix
          “xatosi” To’qqizinchi asr. Muhammad al- Xorazmiy algebra faniga asos
          soldi. O’ninchi asr. Abu Nasr Forobiy Aristotelning “Metafizika”
          asariga ehg mukammal sharh yozib, “ikkinchi ustoz” unvonini oldi. On
          birinchi asr. Abu Rayhon Beruniy Yer bilan Oy o’rtasidagi masofani
          o’lchadi. Ibn Sino medetsina Qomusi- “Tib qonunlari” ni yaratdi. O’n
          to’rtinchi asr. Sohibqiron Amir Temur Yevroosiyoning yarmini
          tasarrufga oldi. Ahli ilm boshini silab, o’lmas obidalar yaratdi. O’n
          beshinchi asr. Ulug’bek 1019 yulduzning harakat jadvalini tuzdi.
          Alisher Navoiy o’lmas “Xamsa” sini yozdi. O’n oltinchi asr.
          “Boburnoma” olamga tarqaldi. O’n yettinchi asr. Shoh- Jahon dunyodagi
          yeti mo’jizaning biri- “Tojmahal” ni bunyod etdi. Yigirmanchi asr.
          O’zbek-sovet olimlari misli ko’rilmagan “ixtiro” qildilar: tarix
          “xato” sini tuzatib, o’tmishda biz yoppasiga “savodsiz” bo’lganimizni
          isbotlab berdilar… Umr Tanishdilar… Sevishdilar… Turmush qurdilar…
          Farzand ko’rdilar… To’ng’ichi nimjonroq edi. Kasal bo’lib, ko’p
          kuydirdi… O’rtanchasi o’yinqaroq edi… Qamalib chiqdi… Kenjasi qiz edi…
          Erkaroq o’sdi. Turmushi buzildi… Bir kuni erkak kechasi uyg’onib
          ketdi. Uzoq o’y o’ylab yotdi. Qarasa, ayoli ham uyg’oq ekan. Onasi,-
          dedi. - - Dunyoga kelib nima ko’rdik o’zi? Bilmasam, - dedi ayoli
          xo’rsinib… ..Bobotoqqa borganimda qurib qolgan ikkita
          daraxtniko’rgandim. Ikkalasi bir-biriga suyani-i-ib turardi...
          Kuchsizniki-kuchli Kuchli odamning g’azabidan qo’rqmang. Ojiznikidan
          qo’rqing! Kuchli to’ksa, o’z g’azabini to’kadi. Ojiz esa o’z g’azabi
          bilanbirga o’zgalardan ko’rgan sitamini ham qo’shib sochadi... Tarnov
          Erta bahor edi. Hordiq kuni edi. Kech turdim. Hovliga tushsam,
          havoning avzoyi buzuq. Yuvunib chiqib qarasam, tunuka tom peshidagi
          tarnov bir tomonga qiyshayib yotibdi. Qishda yoqqan qor zalvoridan
          qiyshayib qolgan shekilli… Qatiqroq shamol bo’lsa, tushib ketadigan…
          Yo’lakda yotgan narvonni ko’tarib kelib tomga tiraguncha tinkam
          quridi, zax tortib, zildek bo’p ketibdi. Narvon zinasiga oyoq
          qo’yishim bilan ayvondan onam tushib keldi. Nima qilmoqchisan?- dedi
          ko’zimga termulib. Hozir,- dedim beparvo qo’l siltab.- Tarnov
          qiyshayib qopti. Shoshma, bolam, avval choyingni ichib ol... Hozir
          tushaman. Shunday dedim-u narvonga tirmashdim. Tomga chiqishim bilan
          pastdan onamning xavotirli xitobi eshitildi: Ehtiyot bo’l, tom labiga
          borma! Uyga kirsangiz-chi! – dedim og’rinib. Tunuka tomni taraq-turuq
          bosib, qiyshaygan tarnov oldiga keldim. Uvallo urinaman, tarnov
          la’nati o’nglansa qani! Zanglab ketganmi, bo’yo’g’i yopishib
          qolganmi... Aksiga olib, yomg’ir shivilay boshladi. Avvaliga tomchilab
          turdi-da, keyin shiddat bilan yog’ib ketdi. Tom labida o’tirgancha,
          tarnovini qo’shqo’llab surishga urindim. Qilt etmaydi! Pastdan yana
          onamning ovozi keldi: Menga qara, bolam. Narvon oldiga qaytib keldim.
          Nima deysiz? Jon bolam, mana buni kiyib olgin... Qarasam, onam bir
          qo’li bilan narvonni changallagancha, ikkinchi qo’lidato’n ushlab
          turibdi. Yupqa ro’moli, nimchasi ho’l bo’lib ketgan... Xunobim oshdi.
          Hozir tushaman, dedim-ku! Men yosh bolamanmi? Shamollab qolasan! Obbo!
          Siz uyga kiravering! Hozir tushaman. Shunday deb, tag’in tarnov oldiga
          qaytdim. Jahl bilan tarnovni mushtlay boshladim. Bir mahal pastdan
          yana ovoz keldi: Ada! Adajon! Ha! – dedim battar xunob bo’lib.
          Varragim yirtildi! Qarasam, yetti yashar o’glim hovli o’rtasida
          turibdi. Oyog’i ostida yirtilib, qamishlari qovurg’adek turtib chiqqan
          varrak loyga qo’rishib yotibdi. O’zi ko’ylakchan. Boshyalang. Yomg’ir
          ostida diydirab turibdi. -uyga kir, Farruh!- dedim baqirib.- Uyga kir,
          shamollab qolasan! Quloq solsa qani! Goh varragiga, goh menga qaraydi.
          Kapalagim uchib ketdi! Tomda sirg’alibsirg’alib, narvon tomon
          yugurdim. Uch-to’rt pillapoya tushib qarasam, onam hamon narvon
          oyog’ini changallab turibdi. Ro’moli jiqqa ho’l bo’lib, sochlariga
          yopishib qolgan… Bir qo’li Narvon oyog’ida. Bir qo’lida to’n… Inson
          Inson shu qadar buyukki, uning fazilatlarini o’lchash- dunyodagi eng
          baland tog’ning eng baland cho’qqisiga emaklab chiqish zahmati bilan
          teng. Inson shu qadar tubanki, uning illatlarini o’lchash-
          dunyodagieng baland tog’ning eng baland cho’qqisidan emaklab tushish
          zahmati bilan teng. “Otchopar” da “Otchopar” bozorida eski do’stimni
          uchratib qoldim. Matematik... Olim... Sigaret sotib o’tirgan ekan...
          Meni ko’rib ko’zini yashirdi. Men ham burilib ketdim… Ikkalamiz
          bir-birimizdan nega uyalganimizni bilmayman. Negadir.. yig’lagim
          keldi… Farishtalar Xonadoningizda keksa odam bormi? Baxtli ekansiz!
          Dunyo tashvishlaridan to’yib ketsangiz shularni ziyorat qiling: hayot
          abadiy emasligini o’ylab, taskin topasiz. Xonadoningizda go’dak bormi?
          Siz ham baxtli ekansiz... dunyo tashvishlaridanto’yib ketsangiz,
          go’dakni bag’ringizga bosing: hayot abadiy ekanini o’ylab, taskin
          topasiz... Eng oliy tuyg’u Eng toza tuyg’u nima? Birinchi maoshingizni
          keltirib berib, otangizning duosini olganingizmi? Birinchi marta
          sovg’a keltirib berganingizda onangizning ko’zida qalqigan yoshmi?
          Birinchi bo’sami? To’y kechasidagi hayajonlarmi? Nogahon ko’z yumgan
          onangizning qabrini silab yig’laganingizmi? To’ng’ich farzandingizni
          ilk bor maktabga yetaklab borganingizmi? Hammasi… hammasi pokiza
          tuyg’ular… Ammo… Bola emizib o’tirgan ayolga zimdan razm soling...
          go’dagiga termulib bola emizayotgan onaning ko’zlariga sinchikla-a-a-b
          tikiling... Eng oily tuyg’u nimaligini shunda ko’rasiz! Rost va
          yolg’on Haqiqatdan qo’rqqan odam yolg’onning panasiga berkinadi. Xom
          sut emgan banda Odam uchta narsaning qadrini doim kechikib biladi.
          Yoshlik. Sog’lik. Tinchlik. Gunohi - azim Do’stni ho’rlash-gunoh. Umr
          yo’ldoshini ho’rlash- yuz hissa gunoh. Ota-onani ho’rlash-ming hissa
          gunoh. Go’dakni ho’rlash- cheksiz gunoh. Qismat Inson hayoti shatranj
          taxtasidagi piyodaning yurishiga o’xshaydi. Goh oq katakdan o’tadi,
          goh qora katakdan… farqi shuki, birovning qismatida oq kataklar
          ko’proq bo’ladi, birovnikida- qora kataklar… Oftob Yaxshiyamki Xudo
          oftobni bag’rikeng qilib yaratgan. Bo’lmasa yer yuzidagi odamlarning
          illatlarini har kuni ko’raverib, allaqachon so’nib qolgan bo’larmidi…
          Orol va qit’a Insoniyat orol emas, qit’a bo’lib yashashni o’rgansa,
          ko’p balolarning oldi olingan bo’lardi. Baho Odam bolasi elektr simi
          emaski, birini musbat, birini manfiy desang… Hayot falsafasi Munkillab
          qolgan ammam bo’lardi. O’ta xudojo’y kampir edi. Bolaligimda oldiga
          o’tkazib qo’yib, bir gapni ko’p aytardi. - U quloq, bu qulog’ing bilan
          ham eshitib ol, bolam. Odamning u yelkasida ham, bu yelkasida ham
          bittadan farishta o’tiradi. O’ng yelkangdagi farishta umr bo’yi qilgan
          savob ishlaringni, chap yelkangdagisi gunohlaringni hisoblab boradi. U
          dunyoga borganingda hisob-kitob qilib ko’rishadi. Savobing ortiq
          bo’lsa, jannatga, gunohing ortiq bo’lsa, do’zaxga tushasan… Savodsiz
          kampirning sodda falsafasida qanchalik chuqur ma’no borligini endi
          tushunyapman. Mo’tabar zot Ayol kishiga avvalo Ona deb qarasak,
          hammasi joy-joyiga tushadi. Tosh va qum Toshni maydalab, qumga
          aylantirish uchun bir daqiqa kifoya. Ammo qumning toshga aylanishi
          uchun ming yil kamlik qiladi. Do’stlik ham shunga o’xshaydi. Bosh
          aybdor Turmush sinovlariga biz-kattalar dosh berolmasak, bolada nima
          gunoh? Nega bizning aybimiz uchun go’daklar yetim qolib, aziyat
          chekishi kerak? Donishmand Nar lochin yemish topib kelarkan. Moda
          lochin o’ljani polaponlariga bo’lashib berarkan. Biron falokat bo’lib,
          moda lochin o’lib qolsa, nar lochin har qancha yemish topib
          keltirmasin, baribir, polaponlar ochidan nobud bo’lar ekan. Negaki,
          nar lochin o’ljani bolalariga burdalab berishni eplolmas ekan… Tabiat
          naqadar beshafqat, tabiat naqadar dono! To’la va chala Yarim haqiqat
          chin bilan yolg’onning o’rtasida turadi, degan odam yanglishadi. Yarim
          haqiqat hamisha chindan ko’ra yolg’onga yaqinroq turadi. Zulm
          Odamlarni qo’rqib yashashga majbur qiladigan jamiyat- eng omonat
          jamiyatdir. Munofiq Onasini behurmat qilgan odam qo’shni kampirni
          yaxshi ko’raman desa, ishonmayman. O’z xalqining tilini, madaniyatini,
          tarixini hurmat qilmagan odamboshqa xalqlarningtilini,madaniyatini,
          tarixini hurmat qilaman, desa ishonmayman. “O’zbek ishi” Osmon baravar
          plan berdilar. -Bajarasan!-dedilar. -Bajarolmayman,-dedi.
          -Bajarasan!!- dedilar. - Bajarmayman!!-dedi. -Qamalasan!!!-dedilar.
          Bajardi… Bola-chaqasi ko’p edi… Orden berdilar... Planni oshirib
          bajargani uchun... Keyin… qamadilar… Qo’shib yozgani uchun…
          Bola-chaqasi ko’p edi… Nigilist Millatchilik juda xavfli illat. Milliy
          nigilizm esa undan ham xatarli. Millatchi qo’shnisini yomon ko’radi.
          Milliy nigilist esa o’zini ham yomon ko’radi! Ona tili Qancha ko’p
          tilni bilsangiz, shuncha yaxshi. Biroq odam ona tilida tafakkur
          qiladi,ona tilida tush ko’radi, ona tilida yig’laydi... o’lim oldida
          onasini ona tilida yo’qlaydi... O’jar Haqiqatni mayib qilish mumkin,
          ammo o’ldirib bo’lmaydi! Ozchilik va ko’pchilik “Ozchilik ko’pchilikka
          bo’sunadi!” yoqimli shior! Ommabop shior! Faqat… xudo haqqi, bir
          narsani hech tushunolmayman: dunyoda donolardan ko’ra nodonlar,
          iste’dodlilardan ko’ra iqtidorsizlar hamisha ko’proq bo’lgan. Demak…
          Uzr… uyog’iga aqlim yetmay qoldi… Afsona Qadimiy turkiy afsona bor.
          Emishki, Olloh Arshi a’lodan Yerga tushibdi. Qarasa, kimsasiz orolda
          bir tola tuk yotgan emish. “Mayli,-debdi karami keng Xudo.-Shunga ham
          jon ato eta qolay”. O’sha zahoti jonsiz tuk odam qiyofasiga kiribdi.
          Odam bunday qarasa, Ollohning qudrati beqiyos emish: xohlasa jonlini
          bejon qiladi, xohlasa bejonga jon ato etadi. Odam o’ylab qopti. Nega
          Xudo xohlagan ishini qilishga qodir-u, men qilolmayman? Nimam kam
          undan?! … Shunday qilib, Odamning ko’nglida hasad degan qora niyat
          paydo bo’libdi. Ollohning qahri kelib, farmon qilibdi: “Odamzot
          mengaki hasad qildimi, bir-biriga omonlik bermaydi. Hasadgo’y do’zaxga
          kunda bo’lsin!” O’sha-o’sha do’zax lang’illab yonarmish. Nisbiylik
          Olam shu qadar kengki, xayolan ham qamrab ololmaysan. Olam shu qadar
          torki, olgan nafasing aks-sado beradi… “Yaxshiga kun yo’q..” Xalqimiz:
          “Yaxshiga kun yo’q, yomonga o’lim”, deydi. Haq gap! Yomonlar
          yaxshilarni o’ldirib, ularning umrini ham o’zinikiga qo’shib oladi.
          Shuning uchun uzoq yashaydi. To’rt toifa Boshingda quyosh charaqlab
          turganida izingdan qolmaydigan do’st-shunchaki do’st. Boshingda quyosh
          charaqlab turganida izingdan qolmaydigan, boshingga bulut kelganida
          g’oyib bo’ladigan do’st-do’st emas. Boshingda quyosh charaqlab
          turganida izingdan qolmaydigan, boshingga bulut kelganida xiyonat
          qiladigan “do’st”- dushman. Boshingda quyosh charaqlab turganida
          izingdan quvmaydigan, boshingga bulut kelganida izingdan qolmaydigan
          do’st-haqiqiy do’st. Oliy jazo Afrika qabilalaridan birida jinoyat
          qilgan odamni sazoyi qilish, qamab qo’yish, qatl etish degan gaplar
          yo’q ekan. Tanho o’zini qabiladan haydab yuborisharkan, xolos… Tush
          Boshimga tashvish tushsa, bir narsadan qattiq siqilsam, onam tushimga
          kiradi. Quvonchli damlarda esa, xohlasam ham na onamni, na otamni
          tushimda ko’rolaman... Qiziq... Halol va harom Ba’zilar “halol va
          harom” deganda “ yeb-ichish mumkin bo’lgan va yeb-ichish mumkin
          bo’lmagan” narsani anglaydilar... yuzaki tushuncha! Aslida bu- “qilish
          mumkin bo’lgan va qilish mumkin bo’lmagan” amallar degani hamdir…
          Bilasiz: non eng tabarruk ne’mat. Biroq nopok yo’l bilan topilgan non
          ham harom! “Noningni halollab ye”, degan gap bejiz aytilmagan. Odat
          Ishdan nega kech kelganingizni surishtirsa, hayron bo’lmang.
          Bo’yinbog’ingizni yechishga ko’maklashish bahonasida yoqangizni hidlab
          ko’rsa, hayron bo’lmang. Majlisda nima masala ko’rilganini so’rasa,
          hayron bo’lmang. Majlisda necha kishi qatnashganligini so’rasa, hayron
          bo’lmang. Kimning yonida o’tirganingizni so’rasa, hayron bo’lmang.
          Telefoningizning rangi qanaqaligini so’rasa, hayron bo’lmang. Necha
          kishi qo’ng’iroq qilganini so’rasa, hayron bo’lmang. Qayerda tushlik
          qilganingizni so’rasa, hayron bo’lmang. Bufet nechanchi qavatdaligini
          so’rasa, hayron bo’lmang. Nima ovqat yeganingizni so’rasa, hayron
          bo’lmang. Bufetchining yoshi nechadaligini so’rasa, hayron bo’lmang.
          Sizga choyni qaysi qo’li bilan uzatganini so’rasa, hayron bo’lmang!
          Boringki, oftob qaysi tomondan chiqqanini so’rasayam hayron bo’lmang.
          Qiziquvchanlik-ayolning tabiiy odati! Kuch va adolat Adolat Kuchga
          bo’sungan yurt-vayron yurt. Kuch adolatga bo’ysungan yurt-bo’ston
          yurt. Yaxshilik va yomonlik O’z fursatida qilinmagan yaxshilik-
          yomonlikka yo’l ochishi mumkin. Ketmas boylik Menda bir so’m bor.
          Sizda ham bir so’m bor... Men sizga o’zimning pulimni berdim. Siz ham
          menga o’zingizning pulingizni berdingiz… Hech nima o’zgarmadi. Sizda
          ham bir so’m pul qoldi, menda ham... ... Menda yangi bir fikr bor.
          Sizda ham yangi fikr bor... Men sizga yangi fikrimni aytdim. Siz ham
          menga yangi fikringizni aytdingiz… Sizda ham ikkita fikr paydo bo’ldi,
          menda ham… Esli odam pul almashmaydi. Fikr almashadi. Sevgi Avvaliga
          bir-birlarini tanimas edilar. Ularni sevgi degan g’aroyib kuch
          topishtirdi. Ular ana shu kuch sehriga maftun bo’lib qoldilar. Ajab,
          Sevgi hech qachon yolg’iz yurmas ekan. Unga Hijron degan alanga
          ergashib keldi. Ular ana shu alanga otashida baravar kuya boshladilar.
          Nihoyat, Hijron alangasi so’ndi-yu, sevgi Visol degan entiktiruvchi
          tyyg’uni yetaklab keldi. Endi ular baxtiyor edilar. Ajab, Sevgi hech
          qachon yolg’iz yurmas ekan. Endi I Sinov degan to’siqni yetaklab
          keldi. Agar ular Sevgining qo’lidan mahkam tutishganida bu to’siqdan
          o’tishlari mushkul emasdi. Ammo bunday bo’lmadi. Ular sinov oldida
          chekindilar. O’rtada Shubha, Rashk degan sharpalar o’rmalab qoldi.
          Shunda ular o’zlarini topishtirgan Sevgiga ilk bor ta’na toshi
          otdilar. Sevgi shunda ham ularni kechirdi. Sabot, Mehr degan kuchlarga
          oshno qilishga urindi. Ammo ular Sabotni ham, Mehrni ham unutdilar.
          O’zlarini topishtirgan Sevgi degan “yovuz kuch” ga la’nat aytdilar!
          Shunda… Ularning qismatiga Xiyonat kirib keldi! Ular Sevgini
          ayblay-ayblay, oxiri… ajrashdilar… Qismat chorahasida esa uchta
          begunoh go’dak chirqillab qoldi. Besh yashar o’g’il, uch yashar
          qizaloq va… yetim qolgan Sevgi… Burch Hatto bulbul ham bola ochganidan
          keyin sayrashni bas qilib, polaponlariga yemish tashiydi. Mushuk O’zi
          itdan qochib, daraxtga chiqib oladi-da, tag’in qushlarga dag’dag’a
          qiladi… qo’rqoq shallaqi bo’ladi! Olim va shoir Hech nimaga hayron
          qolmaydigan odamdan olim chiqadi. Hamma narsaga hayratlanadigan
          odamdan Shoir chiqadi! Bozor iqtisodi Kecha kolxozda ketmon chopib,
          biri ikki bo’lmagan dehqon bugun yer olib, bola-chaqasi bilan gullatib
          qo’ysa-yu, qaddini kerib yursa, quvonaman. Omadini bersin! Bu – bozor
          iqtisodi! Kecha zavoddan olgan maoshini qay biriga yetkazishini bilmay
          rangi sarg’ayib yurgan injener bugun qo’shma korxona ochsa-yu,
          nest-nobud bo’lib yotgan mevalardan sharbat olib boyib ketsa, yana
          quvonaman. Qandini ursine! Bu-bozor iqtisodi! Kecha katalakdek xonaga
          tiqilib, “eskilik sarqiti” –beshik va sandiq yasagani uchun
          nalugchidan baloga qolib yurgan hunarmand bugun kattakon sex ochsa-yu,
          rohatini ko’rsa, tag’in bir bor quvonaman. Baraka topsin! Bu bozor
          iqtisodi! Kecha alifni kaltak deyolmay o’qituvchisidan dakki eshitgan
          va oxir-oqibat “xudosizlar jamiyati”da qo’nim topgan notavon bola
          bugun “biznesmen”bo’lsa-yu, xususiy samolyot sotib olsa, hayron
          qolmayman. Bu ham bozor iqtisodi. Kecha buyuk ixtirolar qilgan
          olimning iste’dodli shogirdi bugun ilmini tashlab, tadbirkorga
          aylansa-yu, papkasiga “delavoy shartnoma” solib, zipillab yursa,
          hayron qolmayman. Bu ham bozor iqtisodi! Kecha yurak qoni bilan doston
          yozgan shoir bugun o’sha dostoniga qalam haqi olsa-yu, puli mashinka
          haqiga yetmasa, hayron qolmayman. Bu ham bozor iqtisodi! Kecha unvon
          olish uchun yugura-yugura betob bo’lib qolgan chalasavod “hofiz” bugun
          “otarma-otar” yursa-yu, “Yaguar” mashinasida kataysa qilsa, hayron
          qolmayman. Bu ham bozor iqtisodi! Kecha bitta rostga bitta yolg’on
          qo’shmasakuni o’tmagan eshak bozorining daloli bugun “zamonaviy
          broker”ga aylansa-yu, uch qavatli “dacha” solsa, hayron qolmayman, bu
          ham bozor iqtisodi! Ammo kecha alifni kaltak deyolmagan ateist bugun
          ming kishini to’plab “amri-ma’ruf” qilsa-yu, unga dashnom bergan
          o’qituvchisi choy tashib yursa, hayratlanmay iloj yo’q! O’sha
          o’qituvchi ertasiga maktabni tashlasa-yu, “Ippadrom”ga chiqib sigaret
          sotsa, hayratlanmay ilojim yo’q! Kecha buyuk ixtirolar qilgan olim,
          bugun eng yaxshi shogirdidan ayrilgani uchun ma’yuslanib bekatda
          tursa-yu, “kontrakt” bilan o’qishga kirgan birinchi kurs talabasi
          “inomarka”sida unga loy sachratib o’tsa, hayratlanmay ilojim yo’q.
          Olim shu ahvolda tramvayga chiqishdan iymanib, uyiga piyoda ketsa,
          hayratlanmay ilojim yo’q! Kecha eshak bozorida dalllollik qilgan
          “zamonaviy broker” bugun uch qavatli dachasini “yuvsa-yu”, chalasavod
          “hofiz” bir soat “hangragani” uchun boshidan dasta-dasta “ko’ki” dan
          sochsalar… Davraning bir burchida o’tirgan shoir yurak qoni bilan
          yozgan g’azallari tuproqqa qorishganidan ko’ngli o’ksib izdihomdan
          bosh egib chiqib ketsa, hayratlanmay ilojim yo’q! O’sha davraning yana
          bir burchida xuddi shu “hofiz”ni bir tiyin ta’masiz davolagan do’xtir
          ham o’tirgan bo’lsa-yu, “otarchi” unga ko’zi tushib “iya, sizam shu
          yerdamisiz, doxtir?” deb piching qilsa… Do’xtir esa, “ertadan boshlab
          o’likdan kafanlik tilaganim bo’lsin!” deb qasam ichsa… Hayratlanmay
          ilojim yo’q! Bunaqa bozorga o’t tushib, alangasi osmonga chiqsin!!
        </p>
      </div>
    </section>
  </body>
</html>
